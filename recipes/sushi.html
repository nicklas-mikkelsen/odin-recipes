<h1>Sushi</h1>
<img src="https://www.louisesmadblog.dk/wp-content/uploads/2011/05/Sushi-19-1024x683.jpg">
<h3>Opskrift</h3>
<p>HJEMMELAVET SUSHI - MAKI OG URAMAKI</p>
<h3>Ingredienser</h3>

<h5>Risene</h5>
    <ul>
        <li>7 dl sushiris, 600 g</li>
        <li>8 dl vand</li>
        <li>8 spsk sushiriseddike</li>
        <li>4 spsk sukker</li>
        <li>1 tsk salt</li>
    </ul>

<h5>Fyld til rullerne</h5>
    <ul>
        <li>sushi tang</li>
        <li>sesamfrø, hvide – sorte – blandet med chili surimi, (crabsticks - imiteret krabbekød)</li>
        <li>1 laksefilet</li>
        <li>dybstegte rejer</li>
        <li>flødeost</li>
        <li>1 bundt forårsløg</li>
        <li>1 mango</li>
        <li>½ agurk</li>
        <li>2 avokadoer</li>
        <li>1 pakke sukkerærter</li>
    </ul>

<h3>Fremgangsmåde</h3>

<h5>Risene</h5>
    <ol>
        <li>Bland eddike, salt og sukker i en skål. Rør rundt indtil sukker og salt er opløst</li>
        <li>Kom risene i en skål, fyld den med koldt vand, vask risene blidt og kasser vandet, når det er mælkehvidt. Gentag indtil vandet er klart. (omkring 5 gange)</li>
        <li>Dæk risene med koldt vand og lade dem stå i blød i 1 time</li>
        <li>Hæld risene i en si og lad dem stå og dryppe af i 1 time.</li>
        <li>Hæld risene i en tykbundet gryde, og dæk med et tætsiddende låg. Bring den i kog over middel varme.</li>
        <li>Lyt til hvornår vandet koger og løft ikke låget. Når det koger skrues der ned til lav varme og risene koges i 10 minutter.</li>
        <li>Tag gryden af varmen og lad risene stå og trække i 15 minutter (løft ikke låget).</li>
        <li>Spred risene jævnt i et kar (helst af træ). Tilsæt langsomt eddikeblandingen, og køl risene ned til stuetemperatur, mens du “skærer” igennem risene med en træske el.lign. Brug gerne en vifte til at køle risene hurtigere ned.</li>
    </ol>
        
<h5>Makiruller</h5>
    <ol>
        <li>Skær alt fyldet ud og gør det klar. Sæt en skål med koldt vand klar. Dyp dine hænder i vandet så risene ikke sidder så godt fast på fingrene.</li>
        <li>Placer et halvt stykke tang på rullemåtten med den glatte side nedad. Fordel risene i et tyndt lag ud over tangen. Lad lidt tang være bart i toppen. Læg det ønskede fyld på midten af tangen og fold måtten sammen på midten. Så ruller du sushi-rullen fremad helt stramt i små ryk, mens du presser godt nedad på rullen. Dernæst ruller du én gang tilbage og rullen er klar.</li>
        <li>Du fugter en skarp kniv og skærer herefter rullen ud i 8-10 stykker, og sushien er klar til servering. Sushistykkerne dyppes i lidt soya inden man spiser dem.</li>
    </ol>

<h5>Uramakirullerne </h5>
    <ol>
        <li>Når makirullerne har risene udvendigt kaldes de for uramaki, inside-out eller California Rolls.</li>
        <li>Her ligger du et stykke husholdningsfilm, eller en plastikpose uden om rullemåtten. Halver tangpladen og fordel risen på hele pladen (der skal ikke være bart i toppen). Drys med lidt sesam og vend tangpladen med risen på. Læg det ønskede fyld ovenpå, og så ruller du nøjagtig som beskrevet ovenfor med Maki-rullerne.</li>
    </ol>